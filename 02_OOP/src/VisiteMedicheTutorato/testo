Si vuole gestire un sistema di prenotazione di visite mediche. Il
sistema prevede la possibilità di prenotarsi indicando nome e
cognome.

Definire la classe Visita caratterizzata da due attributi nome e
cognome di tipo String nome e cognome. Definire il costruttore di
Visita con due parametri, nome e cognome, che lancia un'eccezione
runtime se nome o cognome sono nulli o sono stringhe con meno di due
caratteri. Dotare la classe di opportuni metodi getter.

Definire la classe Coda che permette di inserire oggetti di tipo
Visita. La classe Coda è caratterizzata da un attributo coda di tipo
array di Visita e da un intero indicante il numero di
prenotazioni. Il costruttore di Coda ha un parametro intero
indicante il numero massimo di prenotazioni che possono essere
gestite. Tale costruttore lancia un'eccezione runtime se il
parametro è negativo.  Definire quindi i seguenti metodi di Coda:

boolean inserimento(Visita v) che inserisce una prenotazione in
fondo alla coda e restituisce true se ha successo. Il metodo non
effettua alcuna prenotazione e restituisce false se il numero
massimo di prenotazioni è stato raggiunto.

Visita estrazione() che preleva e cancella la prima prenotazione
della coda. Il metodo restituisce null se la coda è vuota.

boolean cancella(String nome, String cognome) che cancella la
prenotazione del paziente nome, cognome.

Notare che i metodi estrazione e cancella devono mantenere l'ordine
delle prenotazioni che rimangono nella coda, compattando
opportunamente gli elementi dell'array coda. Se utile, è possibile
definire metodi ausiliari (privati) della classe Coda.